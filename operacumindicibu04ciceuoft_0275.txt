ACTIONIS ΙΙ. LIBER 11. 259

perfeci ς ut etiam obeffe deberet, tu tua sapientia curasti. Etenim
rem totam, Judices‚ breviter cognoscite. ῃ

LXX. In scriptura Siciliae pro magistro est quidam L. Carpi-
natius, qui et sui quaestus causa, et fortaffe quod sociorum inter-
effe arbitrabatur, bene penitus in istius familiaritatem sese dedit.
Is, cum Praetorem circum omnia fora sedtaretur, neque ab eo
unquam discederet, in eam jam venerat familiaritatem, consue-
tudinemque in vendendis istius decretis et judiciis, transigen-
disque negotiis, ut prope alter Timarchides numeraretur. Hoc
erat etiam capitalior, quod idem pecuniam iis, qui ab isto aliquid
mercabantur,'foenori dabat, Ea autem foeneratio erat hujusmodi,
Judices‚ ut etiam hic quaestus huic cederet. Nam, quas pecu-
nias iis ferebat expensa3‚ quibuscum contrahebat, aut scribae
istius, aut Timarchidi, aut etiam ipsi isti referebat acceptaS. Idem
praeterea pecunias istius extraordinarias grandes suo nomine foe-
nerabatur.

Hic primo Carpinatius, antequam in istius tantam familiari-
·tatem perveniffet, aliquoties ad socios literas de istius injuriis
miserat. Canuleius vero, qui in portu Syracufis operas dabat,
furta quoque istius permulta nominatim ad socios perscripserat
ea, quae fine portorio Syracusis erant exportata: portum autem,
et scripturam eadem societas habebat. Ita factum est, ut effent
permulta, quae ex societatis literis dicere in istum, ac proferre
possemus. Verum accidit, ut Carpinatius, qui jam cum isto
summa consuetudine, praeterea re, ac ratione, conjunftus effet,
crebras postea literas ad socios de istius summis officiis in rem
communem, beneficiisque mitteret. Etenim curn iste omnia,
quaecunque Carpinatius postulabat, facere ac decernere sole-
bat; turn ille etiam plura scribebat ad socios ε ut, si posset, quae
antea scripserat, ea plane extingueret. Ad extremum vero, cuin
iste jam decedebat, ejusmodi literas ad eos mifit, ut huic fre-
quentes obviam prodirent, gratiasque agerent; facturos se, 1i
quid imperasset, studiose pollicerentur. Itaque socii fecerunt: ve-
tere instituto publicanorum, non quod istum ullo honore dig-

num arbitrarentur, sed quod sua intereffe putabant, se memores,
K k 2

