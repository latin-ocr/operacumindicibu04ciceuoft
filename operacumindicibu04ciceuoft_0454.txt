434 IN VERREM

testes, custodesque furtorum : illi tibi et locum furtis, et furto-
rum vehiculum, comparaverunt. Itaque ne tum quidem, cum
classem avaritia, ac nequitia tua perdidisti, navem Mamertinis
imperare ausus es z quo tempore in tanta inopia navium, tanta-
que calamitate provinciae, etiam fi precario effent rogandi, tamen
ab his impetraretur. Reprimebat enimstibi et imperandi vim, et
rogandi conatum praeclara illa, non populo Romano reddita bi-
remis, sed Praetori donata Cybea: ea fuit merces imperii, auxilii,
juris, consuetudinis, foederis.

Habetis unius civitatis firmum auxilium amiffum, ac vendi-
tum pretio. Cognoscite nunc novam praedandi rationem, ab hoc
primum excogitatam.

XXIV. Sumptum omnem in classem frumento, stipendio, cae-
terisque rebus navarcho suo quaeque civitas semper dare solebat.
Is neque ut accusaretur a nautis, committere audebat 3 et civi-
bus suis rationem referre debebat: in illo omni negotio, non
modo labore, sed etiam periculo suo versabatur. Erat hoc, ut
dico, faititatum semper, nec solum in Sicilia, sed in omnibus
provinciis; etiam in sociorum, et Latinorum stipendio ac sump-
tu, tum, cum illorum auxiliis uti solebamus. Verre post impe·
rium constitutum primus imperavit, ut ea pecunia omnis a civi-
tatibus fibi adnumeraretur3 ut is pecuniam tractaret, quem ipse
praefecisset. Cui potest esse dubium, quamobrem et omnium
consuetudinem veterem primus immutaris, et tantam utilitatem
per alios tractandae pecuniae neglexeris, et tantam difficultatem
cum crimine, molestiam cum suspicione, susceperis ?

Deinde alii quaestus instituuntur, ex uno genere navali, videte
quam multi. Accipere a civitatibus pecunias, ne nautas darent t
pretio certo missos facere nautas: missorum omne stipendium
lucrari : reliquis, quod deberet, non dare. Haec omnia ex civita-
tum testimoniis cognoscite. Recita. TEST1MON1A CIVITATUM.

XXV. Hunccine hominem? hanccine impudentiam, Judi·
ces ? hanccine audaciam ? civitatibus, pro numero militum, pe-
cuniarum summas describere ? certum pretium ‚ sexcentenos
nummos , nautarum missioni constituere ? quos qui dederat,

