276 IN VERREM

sunt; cum in his, inquam, rebus omnibus publicanus petitor,
ac pignerator, non ereptor, neque poffeffor soleat efl'e ; tu de
optimo, dejustiffimo, de honestiffimo genere hominum, hoc est,
de aratoribus ea j‘ura constituebas, quae omnibus aliis effent con-
traria. Utrum est aequius, decumanum petere, an aratorem re-
petere ? judicium, integra re, an perdita, fieri? eum, qui manu
quaefierit, an eum, qui digito licitus fit, poffidere? Qid? qui
in lingulis jugis arant, qui ab opere ipfi non recedunt, quo
in numero magnus ante te Praetorem numerus, magna multitudo
Siculorum fuit: quid facient? cum dederint Apronio, quod
poposcerit, relinquent arationes? relinquent Larem familiarem
suum? venient Syracusas, ut, te Praetore, videlicet, aequo jure,
Apronium, delicias, ac vitam tuam, judicio recuperatorio perse-
quantur ?

Verum esto : reperietur aliquis fortis, et experiens arator, qui,
cum tantum dederit decumano, quantum ille deberi dixerit,
judicio repetat, et poenam octupli persequatur. Expecto vim
edicti, severitatem Praetoris: faveo aratori, cupio octupli dam-
nari Apronium. Qid tandem postulat arator? nihil nisi ex edic-
to judicium in offituplum. Qid Apronius ? non recusat. Qid
Psaetor? jubet recuperatores rejicere. Decurias scribamus. Qas
decurias? de cohorte mea rejicies, inquit. Qid? ista cohors
quorum hominum est ? Volufii haruspicis, et Cornelii medici,
et horum canum, quos tribunal meum vides lambere: nam de
conventu nullum unquam judicem , nec recuperatorem dedit.
Iniquos decumanis effe aiebat omnes, qui ullam agri glebam pos-
siderent. Veniendum erat acl eos contra Apronium, qui nondum
etiam Aproniani convivii crapulam exhalaffent.

XII. O praeclarum, et commemorandum judicium ! ὃ severum
edietum ! ὢ tutum perfugium aratorum ! Atque, ut intelligatis,
cujusmodi ista judicia in octuplum, cujusmodi istius de cohorte
recuperatores existimati sint, fic attendite. Ecquem putatis de-
cumanum, hac licentia permiffa, ut tantum ab aratore, quan-
tum poposciffet‚ auferret, plus quam deberetur, poposcisse?
confiderate cum vestris animis vosmetipsi ‚ ecquem putetis,

