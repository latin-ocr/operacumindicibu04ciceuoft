πμ IN VERREM

reus ne elabatur, summum periculum est. Qid est igitur, quod
fieri poffit? non obscurum, opinor, neque absconditum. Fruc-
tum istum laudis, qui ex perpetua oratione percipi potuit, in
alja tempora reservemus, nunc hominem tabulis, testibus, pri-
vatis publicisque literis, auctoritatibusque accusemus. Res omnis
mihi tecum erit, Hortensi. Dicam aperte. Si te mecum dicen-
do, ac diluendis criminibus in hac causa contendere putarem3
ego quoque in accusando, atque in explicandis criminibuS,
operam consumerem. Nunc, quoniam pugnare contra me in-
stituisti, non tam ex tua natura, quam ex istius tempore et causa,
malitiose5 neceffe est istiusmodi rationi aliquo consilio obsis-
tere. Tua ratio est, ut secundum binos ludos mihi respondere
incipias, mea, ut ante primos ludos comperendinem. Ita fiet,
ut tua ista ratio existimetur astuta5 meum hoc confilium, neces-
sarium.

XII. Verum illud, quod institueram dicere, mihi rem tecum
effe, hujusmodi est, Ego, cum hanc causam Siculorum rogatu
recepissem, idque mihi amplum et praeclarum existimassem, eos
velle nieae fidei diligentiaeque periculum facere, qui innocentiae
abstinentiaeque fecissent, tum, suscepto negotio, majus mihi
quiddam proposui, in quo meam in rempublicam voluntatem
populus Romanus perspicere poffet. Nam illud mihi nequaquam
dignum industria, conatuque meo videbatur, istum a me in ju-
dicium, jam omniumjudicio condemnatum, vocari, nis1 ista tua
intolerabilis potentia, et ea cupiditas, qua per hosce annos in
quibusdam judiciis usus es, etiam in istius hominis desperati
causa interponeretur. Nunc vero, quoniam haec te omnis domi-
natio, regnumque judiciorum tantopere delcetat, et sunt homi·
qui, quafi de industria, in odium offensionemque populi Romani
irruere videantur, hoc me profiteor suscepisse, magnum fortasse
onus, et mihi periculosum, veruntamen dignum, in quo omnes
nervos aetatiS, industriaeque mae contenderem.

(Quoniam totus ordo paucorum improbitate et audacia pre·-
mitur, et urgetur infamia judiciorum, profiteor huic generi

